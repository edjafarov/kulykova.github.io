title: 31/05 15:30 Увага, мовчання та слухання
date: 2014-05-25 16:26:01
tags:
---
Для студентів психології та психотерапії.

31.05.2014, в КІСПП, проходитиме Четверта всеукраїнська науково-практична конференція СППУ "Особистість - Сім"я - Дитина: актуальні проблеми психологічної та психотерапевтичної практики"

З 10-00 до 19-00.

Адреса: бул. Лесі Українки, 34, оф. 401.

Будуть цікаві майстер-класи від практиків та доповіді. Дізнатись детальніше та зареєструватись можна на сайті КІСПП.

Серед майстер-класів конференції є і мій - ось невеликий анонс:

"Увага, мовчання та слухання"

Ворк-шоп задуманий для того, щоб учасники могли "на власній шкірі" дослідити один із найважливіших інструментів психодинамічно орієнтованого психотерапевта - вільнорозподілену увагу як засіб слухання свого клієнта.

Занурившись у годину реальної психоаналітичної групи, учасники мають змогу "наживо" послухати себе, спостерегти свої сильні і слабкі боки, відзначити емоції та реакції на повідомлення інших; поекспериментувати з фокусуванням і розфокусуванням уваги, паузами, підтриманням діалогу та мовчанням.

В кінці ворк-шопу відреагуємо переживання та відрефлектуємо свої професійні спостереження за самими собою та колегами, поділимось знахідками і важливими моментами.

Цікавим може бути практикуючим психологам, психотерапевтам, випускникам та студентам факультетів психології.

Відбудеться 31.05. 2014, з 15-30 до 17-00
Київський інститут сучасної психології і психотерапії, бул. Л. Українки, 34, оф. 401