title: З ким і з чим я працюю?
date: 2014-04-05 13:37:14
---
Лише чарівники можуть все. Як будь-який спеціаліст, я маю свої обмеження. Я працюю з:

* дорослими клієнтами індивідуально та у групі,
* парами,
* підлітками від 13 років,
* сім’ями (консультування)

із такими проблемами:

**проблеми ідентичності, самосприйняття, стосунків:**

* відчуття внутрішньої пустоти, відсутність сенсу у житті
* особистісні кризи
* самотність і відчуття покинутості
* невротичні депресії та тривога
* проблеми у стосунках з близькими, 
* “інтоксикація любов”ю”
* неможливість підібрати собі “достойну” пару
* розлуки і втрати
* конфлікти у парах і сім”ях
* кризи у шлюбі: залишатись разом, чи розлучатись
* відчуття ізольованості та дискримінації у клієнтів з нетрадиційною орієнтацією та / або квір-ідентичністю


**проблеми жіночності і материнства:**

* проблемне переживання вагітністі та раннього материнства (немовля можна (і навіть треба!) брати із собою на сесію)
* страхи, пов’язані з народженням дитини або плануванням вагітності
* психологічні чинники і наслідки неплідністі, постійних викиднів, дисменореї (консультація психолога в таких випадках не замінює медичної діагностики і лікування соматичних причин, якщо вони є)
* психологічні наслідки аборту або викидня
* питання “новоспечених” бабусь, стосунки доньки-матері і нова жіноча ідентичність після пологів
* переживання матерів дітей з вадами розвитку або вродженими вадами


**психосоматичні захворювання та тілесні розлади (консультація психолога в таких випадках не замінює медичної діагностики і лікування соматичних причин, якщо вони є):**

* психосоматичні захворювання
* “ВСД”, нейродерміт
* анорексія (при стабілізованій вазі і лише при відсутності загрози життю)
* надмірна вага різної етіології

Я **не працюю** з:

* пацієнтами із психотичними захворюваннями (шизофренія, біполярний розлад, шизоафективний, шизотипальний розлади тощо);
* пацієнтками з анорексією (при нестабілізованій вазі або відмові від медичного супроводу);
* узалежненими клієнтами (алкоголізм, наркоманія, ігроманія);
* важкими постстресовими травматичними розладами (ПТСР) у чоловіків;
* також я не маю кваліфікацій для психотерапевтичної роботи з дітьми до 13 років.
* не проводжу профорієнтацію, шкільну діагностику

